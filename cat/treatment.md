---
parent: "Català"
nav_order: 6
---

# Tractaments 

## Afegir tractaments 

A la pantalla de resultats de la presa de constants vitals, hi ha un botó que diu “Afegir tractament”. En clicar-hi, accedim a un formulari específic.

<img src="../assets/treatment-1.png" width="50%">

Aquest formulari es pot utilitzar per documentar els tractaments recomanats durant la visita, o tractaments previs que el pacient ja està seguint i que volem documentar per a visites futures.

<img src="../assets/treatment-2.png" width="50%">


Aquesta informació quedarà registrada i afectarà algunes parts de l’aplicació quan el pacient torni en visites posteriors.

El formulari consta de 4 seccions:
En la primera, marquem si el tractament és preexistent o recomanat durant la visita.
Introduïm el nom del medicament i podem seleccionar tots els tipus de medicament que apliquin (selecció múltiple).
També tenim un camp de text lliure per afegir qualsevol tipus de recordatori o explicació (dosi, freqüència, durada del tractament…).

<img src="../assets/treatment-3.png" width="50%">

Si el tractament es recomana avui, tindrem un camp addicional per anotar el nom del metge que l’ha recomanat.

Quan un pacient té tractaments assignats, també podrem documentar la seva [adherencia](adherence.md)

## Editar Tractaments 

### Tractaments actuals 

Tornant a la pantalla de resultats després d’afegir un o més tractaments, cada tractament té una icona a la part superior dreta que desplega un menú contextual. En aquest menú podem interactuar amb cada tractament.

<img src="../assets/treatment-edit.png" width="50%">

Diferenciem com editar els tractaments segons si s’han afegit el mateix dia o si provenen de recomanacions anteriors.

Si el tractament s’ha afegit el mateix dia, tenim les opcions de tornar a editar el contingut al seu formulari corresponent (per exemple, si hi ha errors) o esborrar-lo completament.

### Tractaments previs 

Un tractament previ no es pot modificar, però es pot Finalitzar. Això el farà invisible en visites futures. Les dades anteriors quedaran guardades.

<img src="../assets/treatment-finalize.png" width="50%">

Si per qualsevol motiu es vol editar un tractament ja en marxa (com canviar la dosi o la freqüència), es recomana finalitzar-lo i afegir-ne un de nou amb informació similar.

En finalitzar el tractament, la casella corresponent es tornarà transparent per indicar que l’operació s’ha completat correctament.
